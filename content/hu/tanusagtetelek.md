+++
date = ""
draft = true
title = "TANÚSÁGTÉTELEK"

+++
#### **Egy négy gyermekes édesanya vallomása**

Három felnőtt gyermekem van és egy kis unokám. 24 évvel ezelőtt pedig sajnos nem az élet mellett döntöttem. Amikor elmentem az orvoshoz, hogy vizsgáljon meg, kiderült, hogy a baba már 12. hetes. Nagyon megijedtem, nem gondoltam, hogy ez lehetséges, nagyon ritkán éltünk házaséletet, mert a házasságom romokban állt.

**_Nem mondtam el senkinek_**

Az első gondolatom, az volt, hogy ezt a gyermeket már nem vállalhatom egyedül a másik három gyermekem mellett ilyen körülmények között. Az édesapja olyan életmódot folytat, ami nem megengedhető, meg kell tőle "szabadulnom". _Nem is mondtam el senkinek_ sem a férjemnek, sem édesanyámnak, se a kolléganőimnek.

**_Mentem haza, mintha mi sem történt_**

A nőgyógyász orvos azt javasolta, hogy sürgősen el kell venni, mert így is határeset. Három nap múlva mentem az abortuszra. Novemberi hideg nap volt, _mentem haza, mintha mi sem történt_ volna. Úgy gondoltam erre az „eseményre”, hogy helyesen döntöttem.

**_Szívemben nem volt béke_**

Igen ám, de a _szívemben nem volt béke,_ egyre többször eszembe jutott, hogy egy nagy kincset, értéket eldobtam. Ahogy haladt az idő, egyre erőteljesebb volt bennem a bűntudat, gyilkos vagyok ártatlan életet kioltottam. Álmatlan éjszakák sorozata kezdődött, szorongás, depresszióra utaló jelek mutatkoztak. A fájdalom a lelkemben nem enyhült. Neheztelés a férjemre, hogy miért kellett ilyet csinálni, neheztelés önmagamra, hogy ilyen balfék csak én lehetek, gyermekemre, hogy miért érkezett?

**_Szívemből elemi erővel tört fel a fájdalom_**

Elkezdtem egy ima csoportba járni, ahol az élet védelméért, az abortuszon átesett anyákért imádkoztunk. Tudtam, hogy ezek között vagyok én is. Egyszer egy találkozóra mentünk _szívemből elemi erővel tört fel a fájdalom,_ zokogtam.

**_Ne félj, nem ítéllek el!_**

A lelkigyakorlatra azzal a vággyal mentem el, hogy én egészen meg akarok gyógyulni. Máriabesnyőn találkoztam az Irgalmas Isten szeretetével, és a lelkigyakorlatot vezető testvérek, segítőik szeretetével.

Az ott lévő "sorstársaim" is őszintén, mélyen megosztották a megélt tapasztalataikat, ami szintén segített a sebek gyógyulásában.

**_Tiszta lappal kezdhetek, indulhatok_**

Lerakhattam e szörnyű és nagyon nehéz terhemet. Magammal is jóban lettem, tudom, hogy _tiszta lappal kezdhetek_, _indulhatok._

Hála van a szívemben, hogy a majdnem negyedszázadon át hurcolt nehéz lelki tehertől megszabadulhattam.

![](/uploads/szabad-vagyok.jpg)  
Fotó: Szabad_vagyok