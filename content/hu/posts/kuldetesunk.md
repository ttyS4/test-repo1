---
title: Küldetésünk
date: 2022-02-21T21:26:19.000+01:00

---
**Vannak abortusz utáni tünetek?**<br>

Sokak szerint nem kell ezt túldimenzionálni, nincsenek igazi problémák abortusz után. M. Simon würtzburgi pszichológus szerint viszont a nők 80 százaléka szenved az abortusz után a mentális egészség megromlása miatt. <br>

Tény, hogy vannak, akiknek, egy darabig nem okoz gondot, de mi nem velük foglalkozunk. _Senkit nem ítélünk el, és nem akarunk senkinek a lelkiismerete lenni a magáé helyett._<br>

**Testi-lelki presszió?**<br>

Sem a nő, sem a férfi nem úgy gondolja, hogy a családtervezést majd abortusszal oldja meg. Felelőtlenség kérdése olykor felmerül, de ha megtörtént az abortusz, csak a tanulságait érdemes végig gondolni.<br>

Az a tapasztalatunk, hogy az abortuszon áteső nők döntő többségben valamilyen presszió áldozatai. (apa, család, nagyszülő, munkahely, gazdasági, stb) Olyan nyomás, teher van rajtuk, hogy beszűkül a gondolkodásuk, és nem képesek jó döntést hozni.<br>

Persze attól még, hogy tudva vagy tudatlanul követik el, a káros következményei megjelennek. *Akár tudja valaki, hogy az abortusz bűn, akár nem, attól még utána ugyanolyan testi-lelki problémái lehetnek. *<br>

**Bűntudat – lelki szomorúság**<br>

A bűntudat – vallási kifejezés helyett inkább így fogalmaznék: lelki szomorúság. Sokkal többeknek van bűntudat érzése, mint ahányan vallásosak. A szakdolgozatomban vizsgált nők 66 százaléka beszélt a bűntudat érzéséről, de csak 20 százalékuk mondta magát vallásosnak. Sokan úgy élik meg, hogy a vetélés, meddőség, vagy a kudarc az életükben az Isten büntetése. Az isteni büntetés érzése akkor is előjön, ha valaki nem igazán vallásos, csak akkor esetleg a „sors” büntetésének nevezi. <br>

Vannak, akik azt mondják: többször meggyóntam, és semmi sem változott.* De hát miért gyónta meg többször?* Isten elsőre is megbocsát! _Azért, mert_ _önmagának a legnehezebb megbocsátani._<br>

**A tünetek sokfélék, időben változóan jelentkeznek**<br>

• **Szorongás**, rettegés, indokolatlan sírógörcs, labilitás<br>

• **Kapcsolati problémák**, abortusz után a házasságok, a párkapcsolatok 70 százaléka tönkremegy, anya lánya viszony feszültséggel terhes. Jellemző az élő gyermekeinek túlféltése, vagy elutasítása.<br>

•**Harag**, düh, apával, szüleivel szemben, akik magára hagyták. Egészségügyi alkalmazottal szemben is, aki pl. biztatta az abortuszra, mint egyetlen lehetőségre.<br>

• **Csökkent önértékelés,** pl. nem képzettsége szerinti munkakörben dolgozik, nem „méltó” rá.<br>

• **Meddőség, vetélés**. „A művi terhesség megszakítás valós veszélyekkel jár, amelyekről tájékoztatni kellene a nőket, mielőtt döntenek a beavatkozásról”<br>

• **Depresszió, öngyilkossági kísérlet**. A British Journal of Psychiatry című brit szaklapban megjelent átfogó tanulmány szerint az abortuszon átesett nőknél 81 százalékkal magasabb a pszichiátriai megbetegedések kialakulásának esélye. <br>

• **Alvászavarok, rémálmok**; ismerünk valakit, aki 20 éven át minden éjjel álmában megszülte a gyermekét. <br>

• **Alkoholizmus, drog,** hogy tudjon feledni.<br>

• **Elkerülő viselkedés** : Pl. ha babakocsit lát az utcán, átmegy a túloldalra. Ismerek egy óvónőt, aki abortusz után munkát váltott, mert nem tudott többet gyerekekkel foglalkozni. Mások pót-gyerek után néznek. De lehetnek pót-tárgyak, pót-állatok is.

• **Évfordulós krízis:** AB napja, a meg nem történt szülés időpontja előhozza a lelki fájdalmat.

**Abortusz utáni pszichés állapot: „elakadt” gyászfolyamat**<br>

A kanadai Ney-házaspár kiterjedt vizsgálatokat végzett e témakörben. Szerintük az abortusz utáni pszichés állapot leginkább a gyászfeldolgozás fázisaihoz hasonlítható, de attól eltérő jellegzetessége is van. Ha meghal egy rokonunk, egyértelmű a gyászfolyamat. De az abortusz után olyan, mintha nem történt volna semmi. <br>

Az anyaság, apaság érzését az Isten a szívünkbe ültette. Egy ideig el lehet némítani a szív hangját, ez 20-30 évig is eltarthat, de egy traumatikus esemény, szülés, vetélés, álom, gyász, válás, baleset, öregedés vagy valamilyen krízis az életében előhozza az elfeledettnek gondolt múltat.

<br>

**Ne félj, nem ítéllek el! lelkigyakorlat**<br>

Az abortuszt követő fájdalom nem a vallásos érzelmek függvénye. Fontos szembenézni tetteinkkel, mely nehéz, de első lépés az őszinte bűnbánat felé. Ezt követő megbocsátás, mások és önmagunk felé nyitja meg az utat a megsebzett szív békéje, megnyugvása felé.<br>

Ez egy életátgondolást szolgáló lelkigyakorlat, ahol megtapasztalhatják a résztvevők, hogy Isten irgalmas szeretetéből van gyógyulás és újrakezdés még ebben a szégyellni való és tabunak tekintett helyzetben is, épp ezért nem feltétele a részvételnek a rendszeres vallásgyakorlat.<br>

Feri&Mária <br>

![újratervezés, gps](/images/ujratervezes-gps.jpg)

**NE FÉLJ, NEM ÍTÉLLEK EL!**<br>

**Gyógyító, újraevangelizáló, missziós hétvége a magyar Emmánuel Közösségben**<br>

![lány ül ablakban](/images/lany-ablak.jpg)

_A lelkigyakorlatunk alapja II. János Pál Evangelium Vitae enciklikája (IV. fejezet, 99. pont, 3. bekezdés), melyben a pápa az abortuszon átesettekhez szól._

**Az abortusz életellenes cselekedet** 

Az élet az elsőtől az utolsó percig szent. A megfogant embrió személy, ember lesz belőle, ha hagyják élni, fejlődni, növekedni. Akár tudja valaki, hogy az abortusz bűn, akár nem, attól még utána ugyanolyan testi-lelki problémái lehetnek. A szégyen, a bűntudat, lelki szomorúság, nem a vallásosság függvénye.<br>

**Melyek az abortusz után a jellemző tünetek?**<br>

A posztabortusz tünet együttes egy elakadt, gyászfeldolgozási folyamathoz hasonlítható. Különösen fájdalmassá teszi, hogy a veszteség okozója és elszenvedője is ugyanő.<br>

_A tünetek sokfélék:_ szorongás, harag, düh, önvád, csökkent önértékelés, vetélés, meddőség, alvászavarok, függőség (alkohol, drog), depresszió, öngyilkossági késztetés. A terhességmegszakítás után a párkapcsolatok 70 %-a tönkremegy. <br>

**Jézus irgalmas szeretetéből van gyógyulás**<br>

Egy ideig el lehet némítani a szív hangját, ez akár évtizedekig is eltarthat, de* valamilyen krízis az illető életében előhozza az elfeledettnek gondolt traumát: *várandóság, szülés, vetélés, a klimax, gyász, válás, betegség, baleset. Ekkor elemi erővel előtör a fájdalom. Harag, vád ébred a nőben mindazokkal szemben, akik rábeszélték, akik nem segítettek nehéz helyzetében. Fáj, hogy senki nem mondta neki: „ne tedd!”. Istennel szemben sem ritka a neheztelés: „ha szeret, ezt miért nem akadályozta meg az életemben”.<br>

**A hétvégék gyümölcsei:**<br>

A résztvevőink megtapasztalták, hogy van gyógyulás, lehetséges az újrakezdés még ebben a szégyellni való és tabunak tekintett helyzetben is. Az Istennel, másokkal, önmagával való megbékélést hitbeli megújulás követheti. A részvételnek ezért sem feltétele a rendszeres vallásgyakorlat. Néhány résztvevő vallomása:<br>

• _„Abortuszom után képtelen voltam levizsgázni a főiskolán. Feladtam. Depresszióval kezeltek, de az önmarcangolás nem múlt el. Most újra – igaz egy másik – képzésre jelentkeztem. Érdekel. Remélem, vizsga előtt nem torpanok meg.”_<br>

• _„Úgy gondoltam, nem vagyok alkalmas, hogy végzettségem szerinti munkát végezzek. Asszisztensként dolgoztam. Ma már orvos vagyok, tudok segíteni másoknak.”_<br>

• _„Először féltem megmondani lányaimnak, hogy lehetne még testvérük. Tartottam attól, hogy lenéznek, megítélnek miatta. Kértem, soha ne tegyék, amit én, ha bajba kerülnek, segítek. Nem mondom, hogy megdicsértek érte, de kapcsolatunk őszintébb lett.”_<br>

• _„40 évesen elkezdtem hittanra járni, elsőáldozó lettem.”_<br>

• _„Megtaláltam az „igazit”, egyházi házasságot kötöttünk. Megszűnt a frusztráció, a „minden mindegy” érzés. Más, mint a csak arra a napra igaz együttélés. Lehet egymásra számítani. Ez biztonságérzetet ad.”_<br>

• _„Kétféle kapcsolatból két kamasz fiam van. A jelenlegi élettársammal 5 éve élünk együtt, de a várt baba nem jött. Úgy éreztem, a Sors megbüntetett, hogy nem fogadtam el fiatalon az érkezőket. A hétvége után 42 évesen megfogant kislányom. Boldogok vagyunk.”_

A lelkigyakorlat vezetői az EMMÁNUEL KÖZÖSSÉG Testvériségének tagjai:<br>

Kovácsné Treer Mária mentálhigiénés lelkigondozó, Kovács Ferenc állandó diakónus<br>

Honlapunk: [www.magzatlap.hu](http://www.magzatlap.hu)

E-mail cím: [nefeljnemitellekel@gmail.com](mailto:nefeljnemitellekel@gmail.com)