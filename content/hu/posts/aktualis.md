---
title: Aktuális
date: 2022-02-20T17:30:26.000+01:00

---
Ne sírj, ne bánkódj! Ne félj, nem ítéllek el….!

Megfogant benned egy kis élet és nem tudsz dönteni – van kiút!

Abortuszod volt és még mindig bánt - van rá orvosság!

A hétvégi lelkigyakorlaton terhedet Isten irgalmára bízhatod, nem vagy egyedül: gyógyulhat a bűntudat és fájdalom, van mindig megoldás!

A részvételnek nem feltétele a rendszeres vallásgyakorlás.

[szórólap](/uploads/2022-04-28-05-01-mbesnyo-plakat.ppt)

[Jelentkezéshez kattints ide](https://docs.google.com/forms/d/e/1FAIpQLSelGcU33X9XmPpw_vsGDoO09rN9m8KhA7Ym6EwkP0HtbU1ppA/viewform)

Hétvégénk gyümölcseiről

A magzatvesztés, akár az abortusz, akár a vetélés olyan lelki fájdalmat okozó gyászreakciót vált ki az érintettekből, amiről nem szokás, nem „illik” beszélni.

Az életátgondolást is szolgáló lelkigyakorlatainkon megtapasztalhatják résztvevőink, hogy van gyógyulás és újrakezdés még ebben a „tabunak” tekintett helyzetben is. Az Istennel, másokkal, és önmagával a megbékélést hitbeli megújulás követheti.

A részvételnek nem feltétele a rendszeres vallásgyakorlat.

Megosztjuk néhány testvér vallomását:

* Az abbamaradt tanulást folytatja. „Abortuszom után képtelen voltam levizsgázni a főiskolán. Feladtam. Depresszióval kezeltek, de az önmarcangolás nem múlt el. Most újra –igaz egy másik – képzésre jelentkeztem. Érdekel. Remélem, vizsga előtt nem torpanok meg.”
* Munkát keresett és elégedett vele. „Úgy gondoltam, nem vagyok alkalmas, hogy végzettségem szerinti munkát végezzek. Asszisztensként dolgoztam. Ma már orvos vagyok, tudok segíteni másoknak.”
* Anya elmondta felnőtt gyermekének történetét, hogy ő soha ne tegye. „Először féltem megmondani lányaimnak, hogy lehetne még testvérük. Tartottam attól, hogy lenéznek, megítélnek miatta. Kértem, soha ne tegyék, ha bajba kerülnek, segítek. Nem mondom, hogy megdicsértek érte, de kapcsolatunk őszintébb lett.”
* Rátalált az Istenre. „40 évesen elkezdtem hittanra járni, elsőáldozó lettem.”
* Házasságrendezés – „összebútorozás” (laza együttélés) helyett.
* „Megtaláltam az „igazit”, egyházi házasságot kötöttünk. Megszűnt a frusztráció, a „minden mindegy” érzés. Más, mint a csak arra napra igaz együttélés. Lehet egymásra számítani. Ez biztonságérzetet ad.”
* Örömmel fogadott gyermek született. „Kétféle kapcsolatból két kamasz fiam van. A jelenlegi élettársammal 5 éve élünk együtt, de a várt baba nem jött. Úgy éreztem, a Sors megbüntetett, hogy nem fogadtam el fiatalon az érkezőket. A hétvége után 42 évesen megfogant kislányom. Boldogok vagyunk.”

Lehet, hogy eddig soha nem tudtál történeteddel szembenézni, fájdalmad magadba zártad.

Itt a kellő idő!

Szeretettel hívunk team tagjainkkal együtt gyógyító kurzusunkra:

Mária és Feri

Kattintás a szórólapra/plakátra

[Jelentkezéshez kattints ide](https://docs.google.com/forms/d/e/1FAIpQLSelGcU33X9XmPpw_vsGDoO09rN9m8KhA7Ym6EwkP0HtbU1ppA/viewform)